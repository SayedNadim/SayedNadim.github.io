### এই নোটগুলো কি এবং কেন ?


প্রথমত, বাংলায় ডিপ লার্নিং নিয়ে অনেকেই ধারাবাহিকভাবে টিউটোরিয়াল বা বই লিখেছেন। সবগুলো টিউটোরিয়াল বা বই খুব গুছানো এবং চমৎকার। তবে, অধিকাংশ টিউটোরিয়াল বা বইয়ে শুরুতে থিউরির কিছু আইডিয়া দিয়ে সরাসরি কোডিং বা মডেলের দিকে চলে যাওয়ার প্রবনতা দেখেছি। আমি আমার লেখাগুলোতে তা এডিয়ে যাওয়ার চেষ্টা করব। উদ্দেশ্য খুব সাধারণ - যেনো যে কেউ (কিছু ম্যাথের বেসিকসহ) ডিপ লার্নিং নিয়ে কাজ শুরু করার একটা ভালো বেসিক আর স্ট্রং স্টার্টিং পয়েন্ট পায়।
দ্বিতীয়ত, আমি চেষ্টা করব গাণিতিক সংজ্ঞা ও এলগরিদমগুলো ব্যাখ্যা করার। যেহেতু আমি আন্ডারগ্রেডে কম্পিউটার সাইন্স বা গণিতের ছাত্র ছিলাম না, অনেক ব্যাখ্যা হয়তো পুরোপুরি সঠিক হবে না বা অন্য উপায়ে সহজভাবে ব্যাখ্যা করা যাবে। দুইক্ষেত্রেই আমি সবার থেকে সঠিক দিকনির্দেশনা ও সহযোগিতার আশা করি।
তৃতীয়ত, এই লেখাগুলো আমার নিজের রিভিশন হিসেবেই নিবেন। আমি চেষ্টা করব যেনো সহজতর ভাষায় লেখা যায়। যদি কোনো লেখা পড়ে মনে হয় যে খুব কঠিন হয়ে গেছে, তার মানে - হয়তো এর থেকে সহজ ভাবে লিখা সম্ভব না অথবা আমি নিজে বিষয়টা খুব গভীরভাবে বুঝি নাই বলে সহজভাবে বুঝাতে পারি নাই। দুইক্ষেত্রেই ক্ষমাপ্রার্থী।
চতুর্থত, আমি নিজের গবেষণা নিয়ে ব্যস্ত থাকি। যখনই সময় পাব, তখনই লেখার চেষ্টা করব। যদি কোন কারণে লেখায় স্বাভাবিকের চেয়ে বেশিদিন বিরতি পড়ে, তাহলে ক্ষমাসুন্দর দৃষ্টিতে দেখবেন। অজুহাত হিসেবে নিজের গবেষণাকে টানা ছাড়া উপায় নেই।
যদি আমার লেখায় কোন ভুল বা অসংলগ্ন ব্যাখ্যা অথবা সময়োত্তীর্ণ তথ্য পান, দয়া করে জানাবেন। আমি সংশোধন করে নিব।
এই লেখাগুলো শিক্ষামূলক কাজে সবার জন্য বিনামূল্যে উন্মুক্ত।
বাংলায় জ্ঞানচর্চা শুরু হোক।
